<!DOCTYPE html>
<meta charset="utf-8">
<meta name="viewport" content="width=device-width,initial-scale=1">
<TITLE>chovnatlh wa&rsquo; &ndash; Qo&rsquo;noS QonoS &ndash; Klingonska Akademien</TITLE>
<link rel="stylesheet" type="text/css" href="../includes/page.css" />
<link rel="stylesheet" type="text/css" href="../includes/pagestats.css" />
<style type="text/css">
  audio {
    display: block;
    margin-top: 1em;
  }
</style>
<BODY lang="tlh">

<div id="head">
<!-- begin:status -->
<div id="pagestats">
  <span id="crumbs">
    <a href="http://klingonska.org/">Home</a> &gt;
    <a href="http://klingonska.org/qq/">Qo&rsquo;noS QonoS</a> &gt;
    <a href="http://klingonska.org/qq/qq0001.html">chovnatlh wa&rsquo;</a>
  </span>
  <span id="pubdate">
    Updated <time pubdate datetime="2011-09-13">September 13, 2011</time>
  </span>
</div>
<!-- end:status -->

<H1 ALIGN=CENTER><A HREF="./"><IMG SRC="pics/qqtitle.gif" ALT="Qo&rsquo;noS QonoS" WIDTH=620 HEIGHT=126 BORDER=0></A></H1>
</div>

<TABLE WIDTH="100%" BORDER=0>
<TR>
  <TD><H2 ALIGN=LEFT>chovnatlh wa&rsquo;</H2>
  <TD><H2 ALIGN=RIGHT>DIS cha&rsquo;SaD, jar wa&rsquo;</H2>
</TABLE>

<HR NOSHADE SIZE=5>

<TABLE CELLSPACING=20 BORDER=0 WIDTH=75% ALIGN=CENTER>

<TR><TD>
<H3 ALIGN=CENTER>mataghqa&rsquo;</H3>
<P ALIGN=CENTER>qonta&rsquo; &rsquo;angghal, tlhIngan Hol yejHaD che&rsquo;wI&rsquo;

<P><I>Qo&rsquo;noS QonoS</I>Daq bIpawba&rsquo;. chovnatlh wa&rsquo; &rsquo;oH Dochvam&rsquo;e&rsquo;.
naDev DIvI&rsquo; Hol Datu&rsquo;be&rsquo;. tlhIngan Hol DalaDlaHbe&rsquo;chugh vaj Daq muj
&rsquo;oHchu&rsquo; Daqvam&rsquo;e&rsquo; &rsquo;ej bImejnIS. &rsquo;ach bIghojrup &rsquo;ej bIqeqqang &rsquo;ej
qaDmey Qatlh DanIDvIpbe&rsquo; bIratlhlaH. bIQaghchugh yIjeghQo&rsquo;. Hol vaj
DarurnIS. QaghmeylIj yIjey. mISlIj yIQaw&rsquo;. wej Dochmey yIyajnIS neH:
DIpmey wotmey chuvmey je. &rsquo;e&rsquo; yIqaw &rsquo;ej tugh bIpo&rsquo;choH.
<audio controls src="audio/qq0001-01-mataghqa.ogg" type="audio/ogg"></audio></p>


<H3 ALIGN=CENTER>ghItlhvam HIDjolev</H3>
 <UL>
  <LI><A HREF="#art1">jatlh lengwI&rsquo;</A>, qonta&rsquo; ghunchu&rsquo;wI&rsquo;
  <LI><A HREF="#art2">tlhIngan Hol wa&rsquo;Hu&rsquo;, tlhIngan Hol wa&rsquo;leS</A>, qonta&rsquo; Holtej
  <LI><A HREF="#art3">tera&rsquo;vo&rsquo;</A>, qonta&rsquo; HoD Qanqor
 </UL>
<TR><TD><HR NOSHADE>
<TR><TD>

<H1 ALIGN=CENTER><A name="art1">jatlh lengwI&rsquo;</A></H1>
<P ALIGN=CENTER>qonta&rsquo; ghunchu&rsquo;wI&rsquo;

<H2>ja&rsquo;wI&rsquo; yIqIH</H2>

<P>loQ jInoy. lengwI&rsquo;na&rsquo; jIH. pIj jIleng net Sov. reH lengqa&rsquo;law&rsquo;
qorDu&rsquo;wIj. tuq yupma&rsquo; DISuch. yoSmey HopDaq maghIQ. Dat maleng.
lenglaHbe&rsquo; &rsquo;op nuv &rsquo;e&rsquo; vISov. vaj yInwIj wanI&rsquo;mey tIvlaHmeH
latlhpu&rsquo;, lengmeywIj vIDel. yInwIj &rsquo;ay&rsquo; bejlaw&rsquo;mo&rsquo; vay&rsquo;, chaq
vIQuchmoH. vaj QonoSwIj yIlaD. DatIvchugh, jIbel je. DatIvbe&rsquo;chugh,
DalaD &rsquo;e&rsquo; yImev!

<P>rut Dal wanI&rsquo; vISIQbogh. rut Dajqu&rsquo;. chenmeH leng naQ, tay&rsquo;nISba&rsquo;
Hoch wanI&rsquo;mey. vaj qaSchugh vay&rsquo;, vIqonrupbej. &rsquo;op wanI&rsquo; vIqonQo&rsquo;,
&rsquo;ach wanI&rsquo;meyvetlh luSovnISbe&rsquo;lu&rsquo;. De&rsquo; lI&rsquo; Sovlu&rsquo;DI&rsquo; chaq Do&rsquo;Ha&rsquo;...

<H2>tagh QonoS</H2>

<P>toH. qen cha&rsquo;logh <I>Las Vegas</I> vISuch.
<I>June</I> pa&rsquo; ghom vavwI&rsquo; SoS tuq.
Hoch DIS maghom. Hoch DIS wanI&rsquo; cher qorDu&rsquo; pIm.
wej ben <I>Ohio</I>-Daq
maghom. cha&rsquo; ben <I>Texas</I>-Daq maghom.
wa&rsquo; ben <I>Indiana</I>-Daq maghom.
<I>Las Vegas</I>-Daq qaS &rsquo;e&rsquo; wuq DaH cherwI&rsquo;,
HochvaD qutlhlaw&rsquo;mo&rsquo; leng.
lugh ghaH.
qutlhbej mebpa&rsquo;mey. qutlh je Soj. loQ qutlhbe&rsquo; puvbogh lupwI&rsquo;,
&rsquo;ach waghqu&rsquo;be&rsquo;mo&rsquo; yon HochHom.

<P>roD tuq wanI&rsquo;Daq jaH qorDu&rsquo;wIj, yavDuj wIchIj &rsquo;e&rsquo; wImaS. tIn Dujmaj
qoD &rsquo;ej tun quSmey. QongDaq mojlaH &rsquo;o&rsquo; quS. nI&rsquo;chugh leng, QonglaH
raQpo&rsquo;pu&rsquo;. pImnIS wanI&rsquo;vam. Hopmo&rsquo; <I>Las Vegas</I>,
puvbogh lupwI&rsquo; wIlIgh
&rsquo;e&rsquo; wIlaj. vaj leng qutlh wISuqmeH, Duj Suy&rsquo; wIra&rsquo;. nulobchu&rsquo; &rsquo;ej
ghaytan leng wISuqbogh qutlh law&rsquo; Hoch qutlh puS. Do&rsquo;Ha&rsquo; Qatlhbej
leng. &ldquo;<I>Delta</I>&rdquo; Dujmey DIlIghmo&rsquo;,
&ldquo;<I>Atlanta</I>&rdquo; wIghoSnIS rInpa&rsquo; leng. reH
&ldquo;<I>Atlanta</I>&rdquo;-Daq Duj tamnISlaw&rsquo; Hoch.

<P>&ldquo;<I>Atlanta</I>&rdquo; Dabbogh jupHom vIrI&rsquo;.
not maqIHchuqpu&rsquo; &rsquo;ach De&rsquo;wI&rsquo; QujDaq
pIj maghomchuq. qIHmeH &rsquo;eb vIjon vIneH &rsquo;ej Qochbe&rsquo; ghaH. vaj
vengDajDaq SaqDI&rsquo; Duj wIlIghbogh, nughom jupvam. tlhetlhqa&rsquo; lengmaj
&rsquo;e&rsquo; wIloStaHvIS, &rsquo;uQ wISop. tlheDbeH Duj cha&rsquo;DIch &rsquo;e&rsquo; wIloStaHvIS,
&ldquo;<I>card</I>&rdquo; Quj ghaH puqloDwI&rsquo; je.
rut ngorrupmo&rsquo; puqloDwI&rsquo;, DughnIS jup.
Qujqangmo&rsquo; ghaH, vInaDqu&rsquo;. puqloDwI&rsquo; QuchmoHbej.

<P><I>Las Vegas</I>-Daq tay&rsquo;choH tuq qorDu&rsquo; law&rsquo;.
javmaH nuv maH. malaw&rsquo;mo&rsquo;
matay&rsquo;chu&rsquo;be&rsquo;. motlh reHmeH tlhejchuq qorDu&rsquo; puS. rut reH be&rsquo;nI&rsquo;wI&rsquo;
cha&rsquo; puqpu&rsquo;, puqwI&rsquo; je. rut tlhej vavwI&rsquo; loDnI&rsquo; puqloD Qup. &rsquo;ach pIj
mob qorDu&rsquo;wIj mach. wa&rsquo;logh tay&rsquo; Hoch jeSwI&rsquo;pu&rsquo;.
<I>Wednesday</I> &rsquo;uQ
wISopmeH, Qe&rsquo; wIjaH &rsquo;ej ghommeH pa&rsquo; tIn wIDan. lIH&rsquo;egh Hoch. ghot
law&rsquo; vIghomqa&rsquo;. ghot puS vIqIH. wa&rsquo; nem ghomqa&rsquo;ghach nabchoHlu&rsquo;.
loQ cha&rsquo; nem ghomqa&rsquo;ghach nablu&rsquo;.
chaq &ldquo;<I>Alaska</I>&rdquo;-Daq qaS.


<P>pImchu&rsquo; <I>Alaska Las Vegas</I> je.
tujqu&rsquo; <I>Las Vegas</I> muD &rsquo;ej QaD. wovqu&rsquo;
<I>Las Vegas</I> chal &rsquo;ej Huvchu&rsquo;.
pa&rsquo; maghomtaHvIS &rsquo;engmey vIleghbe&rsquo;. pa&rsquo;
mayIttaHvIS QaDchoH wuSmaj &rsquo;ej bIQ wItlhutlhnISbej. QaDchoHchu&rsquo;mo&rsquo;
puqloDwI&rsquo; wuSDu&rsquo; &rsquo;oy&rsquo;choH. ghaH vIHaghmoHDI&rsquo; bep. jatlh HImonmoHQo&rsquo;!
tlhutlh neHbe&rsquo;. wuSDaj ghoHlu&rsquo; neHbe&rsquo;. wa&rsquo;logh reghchoH nujDaj. nom
tlhutlhqangchoH &rsquo;ej wuS HerghHom jeD lajchoH. Do&rsquo; ru&rsquo; &rsquo;oy&rsquo;Daj.


<P><I>Las Vegas</I>-Daq law&rsquo;bej much&rsquo;a&rsquo;mey.
loQ ngajmo&rsquo; poHmaj, muchmey puS
DIbej. waghqu&rsquo; &rsquo;op. bIH DIbejbe&rsquo;. qutlh &rsquo;op. wa&rsquo; wIbej. &rsquo;op
bejlu&rsquo;meH, DIlnISbe&rsquo;lu&rsquo;. bIH puS DIbejbej.

<P>Dat qach&rsquo;a&rsquo; luleghlu&rsquo;. wa&rsquo; qach tlhopDaq, vay cha&rsquo; bIQ Duj. Doj may&rsquo;
&rsquo;ej wa&rsquo; bIQ Duj Qaw&rsquo; latlh. qaStaHvIS may&rsquo;qoqvam, bej nuv law&rsquo;qu&rsquo;.
rInDI&rsquo;, law&rsquo;qu&rsquo;mo&rsquo;, tlhoS mamejlaHbe&rsquo;. QIt vIHchoH ghom&rsquo;a&rsquo;.

<P>latlh qach tlhopDaq vaHbo&rsquo; ngeb tlhuD HuDHom ngeb. SeS qul je rurlaw&rsquo;
bIQ luDoqmoHbogh wovmoHwI&rsquo;mey. QoQ tam wIQoylaw&rsquo; &rsquo;ach nuDuQbe&rsquo; much.

<P>
&ldquo;<I>Circus Circus</I>&rdquo; mebpa&rsquo;meyDaq maQong.
pa&rsquo; muchHommey lumuchlu&rsquo;.
Ha&rsquo;DIbaHmey ra&rsquo;chu&rsquo; wa&rsquo; nuv. Sup loS nuv &rsquo;ej muDDaq DIng &rsquo;ej puvlaw&rsquo;
SIrghvo&rsquo; HuStaHvIS. cheSvel mIv je tuqtaHvIS wa&rsquo; nuv, tlhaQqu&rsquo; neH.
jontaH mIvDaj &rsquo;ej tlhay&rsquo;mey SamlaHbe&rsquo;law&rsquo; DeSDu&rsquo;Daj. nuHaghmoHchu&rsquo;.

<P>
veng botlhDaq much Dajqu&rsquo; leghlu&rsquo;. wa&rsquo; He DungDaq chenpu&rsquo; bebHey.
taghDI&rsquo; ram, bebDaq cha&rsquo;choH wewwI&rsquo; nguv. Qorwagh le&rsquo; mojlaw&rsquo; beb.
HaSta tIq Da. mabejtaHvIS, QoQ wIQoy je.

<P><I>Hilton</I>-Daq
&ldquo;<I>Star Trek: The Experience</I>&rdquo; wISuchba&rsquo;.
&rsquo;oH vIDelbe&rsquo;, &rsquo;ach
vInoHqangchu&rsquo;:  Dunqu&rsquo;!  muchna&rsquo; &rsquo;ellu&rsquo;pa&rsquo;, law&rsquo; bey&rsquo;. Sut luch nuH
je lu&rsquo;anglu&rsquo;. &ldquo;<I>Quark&rsquo;s</I>&rdquo; Qe&rsquo;Daq maSop.
pa&rsquo; yIttaH tlhInganHey.
jawtaH. vaj cholDI&rsquo; vIjatlh:  &rsquo;IH jaj, qar&rsquo;a&rsquo;?  jIqIDba&rsquo;. SIbI&rsquo;
mubuS &rsquo;ej jatlh:  tlhIngan Hol Dajatlh&rsquo;a&rsquo;?  mu&rsquo;tlheghmey puS wIjatlh
&rsquo;ej mayajchuq &rsquo;e&rsquo; luHarlaw&rsquo; &rsquo;IjwI&rsquo;pu&rsquo;. loQ qar. QaQqu&rsquo; tlhInganHey
QIch &rsquo;ach mu&rsquo; puS Sovlaw&rsquo;. mu&rsquo;tlhegh HIDjolev lo&rsquo;law&rsquo;.

<P><I>Las Vegas</I>-Daq SuDlu&rsquo;ba&rsquo;. loQ jISuD jIH,
&rsquo;ach Huch law&rsquo; vIlonbe&rsquo;.
&ldquo;<I>nickel</I>&rdquo; janDaq neH jIQuj.
Huch vIlojmoHmeH, nI&rsquo;nISmo&rsquo; poH, Quj ram
neH &rsquo;oH &rsquo;e&rsquo; vIwuq. rInpu&rsquo;DI&rsquo; wa&rsquo; rep, wa&rsquo; DeQ neH vInobpu&rsquo;.

<P>nI&rsquo;qu&rsquo; juH wIcheghmeH leng. cha&rsquo;maH cha&rsquo; vatlh rep <I>Las
Vegas</I>-vo&rsquo; matlheD. &ldquo;<I>Atlanta</I>&rdquo;-Daq mayevnISqa&rsquo;. vagh vatlh
rep pa&rsquo; wIpaw. qaStaHvIS loS rep maloSnIS. ravDaq Qong puqloDwI&rsquo;.
Qong je be&rsquo;nalwI&rsquo; &rsquo;e&rsquo; nID. jIba&rsquo; &rsquo;ej jIloS neH. jIDoy&rsquo;bej &rsquo;ach
jIQonglaHbe&rsquo;. juH jIHtaH vIneHqu&rsquo; neH. Do&rsquo; malengtaHvIS qaS wanI&rsquo;
ramqu&rsquo;. qetlh leng. nI&rsquo; neH.

<P>be&rsquo;nalwI&rsquo; SoS juHDaq DujwIj vIverghta&rsquo;. DunqluQ juHvetlh wIpaw.
ja&rsquo;chuqtaHvIS be&rsquo;nalwI&rsquo; SoSDaj je jIDum. tugh jIDoy&rsquo;be&rsquo;choH. &rsquo;uQHom
wISoppu&rsquo;DI&rsquo; juHmaj wIghoS. choS juHna&rsquo;majDaq maHtaH. vaj rIn leng
&rsquo;ej taghqa&rsquo; yIn motlh.
<TR><TD><HR NOSHADE>
<TR><TD>

<H1 ALIGN=CENTER><A name="art2">tlhIngan Hol wa&rsquo;Hu&rsquo;, tlhIngan Hol wa&rsquo;leS</A></H1>
<P ALIGN=CENTER>qonta&rsquo; Holtej

<P>yIn tlhIngan Hol. Holvam wIjatlhtaHvIS, not Hegh. ghommajmo&rsquo;
yInmo&rsquo; tlhIngan Hol, wIHemnIS! po&rsquo;bej ghommaj jatlhwI&rsquo;pu&rsquo;. jupma&rsquo;
mojbejta&rsquo; matlh. Hol wIyajchoHmeH &rsquo;ej wIghojmeH nuQaHqangbej. Dun
ghu&rsquo;vam: maHvaD Dun, &rsquo;ej HolmajvaD Dun.


<P>wIHemnIS, &rsquo;ach maDughnIS. po&rsquo;bej ghommaj jatlhwI&rsquo;pu&rsquo;, &rsquo;ach
law&rsquo;be&rsquo;. pIjHa&rsquo; jatlhwI&rsquo; chu&rsquo; DImuvmoH. tlhoS not jatlhwI&rsquo; po&rsquo;bej
moj. choHbe&rsquo;chugh ghu&rsquo;vam, not SachlaH tlhIngan Hol jatlhwI&rsquo; nugh.
&rsquo;ej not Sachchugh, nupbej. chaq SIbI&rsquo; nupbe&rsquo;, chaq QIt nup, &rsquo;ach
nupbej.


<P>chay&rsquo; ghu&rsquo;vam wIDublaH?

<P>tlhIngan Hol ghojwI&rsquo; DIqelDI&rsquo;, vagh patlh tu&rsquo;lu&rsquo; &rsquo;e&rsquo; vInoH. patlh
wa&rsquo;DIch vIDel. chaq <I>tlhIngan Hol mu&rsquo;ghom</I> luje&rsquo;pu&rsquo; (pagh,
noblu&rsquo;), &rsquo;ach wej lulaDchu&rsquo;. tlhIngan Hol lulo&rsquo;chugh, lulo&rsquo;Ha&rsquo;bej.
ghaytan SaHbe&rsquo; je. tlhIngan Hol lulo&rsquo;bogh Hoch <I>Hov leng</I>
qonwI&rsquo;&rsquo;e&rsquo; Del patlhvam. tlhIngan Hol luSovchu&rsquo; luneHbe&rsquo;. SaHchugh,
chaq patlh cha&rsquo;DIch luchav. patlh cha&rsquo; lupawDI&rsquo;, law&rsquo;logh
<I>tlhIngan Hol mu&rsquo;ghom</I> lulaD. mu&rsquo;tlhegh puS qon &rsquo;e&rsquo; lunID. chaq
DIvI&rsquo; Hol ghItlh mugh &rsquo;e&rsquo; lunID. chaq [<I>David Barron</I>] ghojmeH
pat lulo&rsquo;choH (&rsquo;ej chaq lurIn). patlh wejDIch luchavDI&rsquo;, QummeH
tlhIngan Hol lulo&rsquo;laH. &rsquo;op tlhIngan Hol mu&rsquo;tay&rsquo; qaw. ghaytan
&lt;tlhIngan Hol yejHaD&gt; lumuvta&rsquo;. chaq jabbI&rsquo;IDghom lumuvta&rsquo; je.
veb patlh loS luchavbogh jatlhwI&rsquo; po&rsquo;. qaStaHvIS DIS law&rsquo; tlhIngan
Hol lulaD &rsquo;ej luqon &rsquo;ej lujatlh. <I>qIb lengwI&rsquo;vaD tlhIngan Hol</I>
lulaDchu&rsquo;. ja&rsquo;chuqDI&rsquo; jatlhwI&rsquo; po&rsquo;, mu&rsquo;ghom pab joq lo&rsquo;nISbe&rsquo;.

<P>letlh rur patlhmeyvam. ngeDmo&rsquo; patlh wa&rsquo;DIch SIchmeH mIw,
patlhvetlh luchav ghot law&rsquo;. letlh lutoStaHvIS, QatlhchoH patlh veb
SIchmeH mIw. Qatlhmo&rsquo; toSmeH mIw, moghchoHlaH ghojwI&rsquo;.
moghchoHchugh, patlh veb SIchpa&rsquo; jeghlaH. Hamletvo&rsquo; mu&rsquo;tlhegh
vIngIp: waQlaw&rsquo; ghu&rsquo;vam. letlhvam toStaHvIS ghojwI&rsquo;, DIQaHmeH mIw
wIchennISmoH.

<P>ghaytan SaHbe&rsquo;mo&rsquo; patlh wa&rsquo;DIch jatlhwI&rsquo;qoqpu&rsquo;, letlh toSmeH
chay&rsquo; DIQaH? ghojmoHmeH pat nap wIchennISmoH. <I>Hov leng</I>
tIvqu&rsquo;mo&rsquo; tlhIngan Hol lutu&rsquo;. tlhInganpu&rsquo; DataHvIS tlhIngan Hol
jatlhlaw&rsquo; neH. mIwvam wIngeDnISmoH. ghojmoHmeH pat chennISmoH
Qujchaj yajbogh vay&rsquo;&rsquo;e&rsquo;. napqu&rsquo;nIS patvam. qaDqu&rsquo;chugh patvam,
ghaytanHa&rsquo; DISIgh.

<P>patlh cha&rsquo; SIchDI&rsquo; vay&rsquo;, letlh luSaltaH chay&rsquo; &rsquo;e&rsquo; wIchav?
ghojmoHbogh paq chennISmoHlu&rsquo;! taghwI&rsquo;vaD ngeDlaH paqvam, &rsquo;ej
ghojtaHvIS qaDchoHlaH. &rsquo;ach yapbe&rsquo; wa&rsquo; paq. latlh ghojmeH pat
wIchenmoHlaH. qeqmeH paq. laDmeH paq (wa&rsquo; chovnatlh &rsquo;oH
QonoSvam&rsquo;e&rsquo;). puvchoH Duj rur Holvam; Do yap wIchavbe&rsquo;chugh, not
mabavbe&rsquo;choH, &rsquo;ej yuQDaq wIngeQbej. DaH wIchungbe&rsquo;; wIqugh neH.
machungchoHbe&rsquo;, Do yap wIchavbe&rsquo; &rsquo;ej wIghIrchoH.

<P>patlh wej luSIchDI&rsquo; ghojwI&rsquo;, patlh loSDaq Sal chay&rsquo; &rsquo;e&rsquo; wIchav?
DaH wa&rsquo; nab neH wIghaj: taghwI&rsquo;vaD pab ghojmoHwI&rsquo; gheS ghuv. nabvam
neH wIwuvlaHbe&rsquo;. not SachlaH ghommaj. chaq QonoSvamvaD ghItlhmey
ghaqlaH chaH. ghItlhmeyDaj DIlchoHlaHchugh &lt;tlhIngan Hol
yejHaD&gt;, ghaytan ghaqbej. (ghItlhmeyDaj DIlughnISmoHbej,
qar&rsquo;a&rsquo;?). latlh qechmey vaQ wIchennISmoH je.

<P>vaj, jatlhwI&rsquo; po&rsquo;: tlhIHvaD jIjatlhba&rsquo;. wIpIlnISchoH! Holvam
wItaHmoH wIneHchugh, mavangnIS!
<TR><TD><HR NOSHADE>
<TR><TD>

<H1 ALIGN=CENTER><A name="art3">tera&rsquo;vo&rsquo;</A></H1>
<P ALIGN=CENTER>qonta&rsquo; HoD Qanqor

<P>qen tera&rsquo; malja&rsquo;vaD Qu&rsquo; chu&rsquo; vIlaj. chu&rsquo; malja&rsquo;vam &rsquo;ej mach, &rsquo;ach
QIt SachbejtaH. taH&rsquo;a&rsquo; malja&rsquo; wej &rsquo;e&rsquo; vISovchu&rsquo; &rsquo;ach &rsquo;e&rsquo; vIpIH.
valqu&rsquo; pa&rsquo; vumbogh nuvpu&rsquo; &rsquo;ej po&rsquo;qu&rsquo;law&rsquo;. pa&rsquo; jIvumtaH &rsquo;e&rsquo; vItIv.

<P>tera&rsquo;ngan malja&rsquo;Daq vumDI&rsquo; tlhIngan, rut QatlhlaHba&rsquo; ghu&rsquo;. pImbej
Human tIgh tlhIngan tIgh je. nIteb pa&rsquo; tlhIngan jIHmo&rsquo;, reH Doch
law&rsquo; vIghojnIS. Quj Huj&rsquo;e&rsquo; luQujtaHbogh Humanpu&rsquo; &rsquo;oH wa&rsquo; tIgh&rsquo;e&rsquo;
vIghojnISpu&rsquo;bogh. vIDel.

<P>raS tIn yorDaq Qujlu&rsquo;. SuDchu&rsquo; yor &rsquo;ej &rsquo;oHDaq wa&rsquo;maH jav
naghHeymey tu&rsquo;lu&rsquo;. moQna&rsquo; bIH &rsquo;ej letqu&rsquo;. nuq bIH? jISovchu&rsquo;be&rsquo;taH
jIH. chaq DoS bIH. chaq ngoQmey. chaq tu&rsquo;HomI&rsquo;raH neH. lujaDlu&rsquo;chugh
nuH vaQ bIHlaHbej &rsquo;ach Do&rsquo;Ha&rsquo; reH raS yorDaq ratlh. jaS nguv moQmey
&rsquo;ej Hoch ghorDaq mI&rsquo; tu&rsquo;lu&rsquo;. vaj nagh wa&rsquo;DIchDaq mI&rsquo; wa&rsquo; tu&rsquo;lu&rsquo;, &rsquo;ej
mI&rsquo; cha&rsquo; ghaj vebwI&rsquo;. wa&rsquo;maH vagh cha&rsquo; QavwI&rsquo;. le&rsquo; wa&rsquo; moQ; mI&rsquo;
ghajbe&rsquo;. chISchu&rsquo; &rsquo;oH. ghaytan pagh &rsquo;oH mI&rsquo;Daj&rsquo;e&rsquo;.

<P>jav tu&rsquo;lumHey ngaS raS yor HeHmey. tu&rsquo;lumHeyvamDaq ghoSchugh
vIHbogh moQ, yorvo&rsquo; tu&rsquo;lumDaq pumlaH. &rsquo;ej &rsquo;e&rsquo; luqaSmoH &rsquo;e&rsquo; lunID
QujwI&rsquo;pu&rsquo;. nagh vIHmoHmeH naQ lo&rsquo;lu&rsquo;. chISwI&rsquo; le&rsquo; mupmeH naQ lo&rsquo;
QujwI&rsquo;, ghIq latlh mup chISwI&rsquo;, &rsquo;ej po&rsquo;chugh ghaH &rsquo;ej Do&rsquo;chugh,
tu&rsquo;lumDaq pum latlh. &rsquo;ach pumchugh chISwI&rsquo;, qab. chISwI&rsquo; mupmeH neH
naQ lo&rsquo;lu&rsquo;; jagh QujwI&rsquo; qIplu&rsquo; net chaw&rsquo;be&rsquo;.

<P>raS taQDaq Qujmey pIm Qujlu&rsquo;. rurchuqlaw&rsquo; Hoch &rsquo;ach loQ pIm
chutmey lupabnISlu&rsquo;. motlh malja&rsquo;wIjDaq wa&rsquo; Quj wImaS. QujvamvaD
mI&rsquo;mey mach ghajbogh moQmey&rsquo;e&rsquo; pummoH wa&rsquo; QujwI&rsquo; &rsquo;ej mI&rsquo;mey tIn
ghajbogh bIH&rsquo;e&rsquo; pummoH latlh. QujvamvaD le&rsquo; nagh chorgh. qIj &rsquo;oH.
machbe&rsquo; &rsquo;ej tInbe&rsquo; mI&rsquo;Daj. Hoch naghDaj pummoHta&rsquo;DI&rsquo; QujwI&rsquo;, qIjwI&rsquo;
pummoH &rsquo;e&rsquo; nIDlaH ghaH. &rsquo;ach nIDpa&rsquo;, wa&rsquo; tu&rsquo;lum ngu&rsquo;nIS &rsquo;ej
tu&rsquo;lumvetlhDaq pumnIS qIjwI&rsquo;. qaSchugh, Qap. &rsquo;ach tu&rsquo;lum pImDaq
pumchugh qIjwI&rsquo;, luj ghaH. pumbe&rsquo;chugh neH, taH Quj. qIjwI&rsquo;
pummoHchugh QujwI&rsquo; pumpu&rsquo;pa&rsquo; Hoch moQmeyDaj, luj ghaH. pumDI&rsquo;
qIjwI&rsquo;, rIn Quj.

<P>Quj taghmeH, yor DopDaq mI&rsquo;mey ghajbogh naghmey&rsquo;e&rsquo; lughommoHlu&rsquo;.
wej HeH ghajbogh jan&rsquo;e&rsquo; lo&rsquo;lu&rsquo;. nIteb yor Dop latlhDaq chISwI&rsquo;
lanlu&rsquo;. naghmey ghomHa&rsquo;meH chISwI&rsquo; bach QujwI&rsquo; wa&rsquo;DIch. pumchugh
vay&rsquo;, bachqa&rsquo; ghaH, &rsquo;ej mI&rsquo;mey mach mI&rsquo;mey tIn joq wIv. pumchugh
pagh, bach latlh; pumDI&rsquo; nagh wa&rsquo;DIch, wIv QujwI&rsquo;vetlh &rsquo;ej bachqa&rsquo;.
taHtaHvIS Quj bachqa&rsquo; moQDaj pummoHbogh QujwI&rsquo;&rsquo;e&rsquo;, &rsquo;ach pumchugh
pagh pagh pumchugh jaghDaj moQ, bachchoH latlh. chISwI&rsquo; pummoHDI&rsquo;
vay&rsquo;, qay&rsquo;. qaSnIS nuq? chut wIyajchu&rsquo;be&rsquo; &rsquo;ej maQoch.

<P>QapmeH po&rsquo;nISbejlu&rsquo;, vaj Dalchu&rsquo;be&rsquo; Qujvam. &rsquo;ach &rsquo;oy&rsquo;moHbe&rsquo;.
tlhInganvaD motlhbe&rsquo; Quj, &rsquo;ach vIparHa&rsquo;choHlaw&rsquo;taH. vIHaDtaH.
</TABLE>


<HR NOSHADE SIZE=5>


<TABLE BORDER=0 WIDTH=100% ALIGN=CENTER VALIGN=CENTER>
<TR ALIGN=CENTER>
 <TD WIDTH=175>
 <TD><A HREF="http://www.kli.org/QQ/index.html"><IMG
   WIDTH=122 HEIGHT=82 BORDER=0 SRC="pics/qqbutton.gif"
   ALT="[Qo&rsquo;noS QonoS]"><P><I>Qo&rsquo;noS QonoS</I>juH jaH</A>
 <TD><A HREF="http://www.kli.org/"><IMG
   WIDTH=81 HEIGHT=82 BORDER=0 SRC="pics/klibutton.gif"
   ALT="[tlhIngan Hol yejHaD]"><P>tlhIngan Hol yejHaD juH jaH</A>
 <TD WIDTH=175><A HREF="qq0002.html"><IMG
   WIDTH=175 HEIGHT=56 BORDER=0 SRC="pics/duv.gif"
   ALT="[Duv]"></A>
</TABLE>


</BODY>
