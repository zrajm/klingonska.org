<!DOCTYPE html>
<meta charset="utf-8">
<meta name="viewport" content="width=device-width,initial-scale=1">
<TITLE>chovnatlh chorgh &ndash; Qo&rsquo;noS QonoS &ndash; Klingonska Akademien</TITLE>
<link rel="stylesheet" type="text/css" href="../includes/page.css" />
<link rel="stylesheet" type="text/css" href="../includes/pagestats.css" />
<BODY lang="tlh">

<div id="head">
<!-- begin:status -->
<div id="pagestats">
  <span id="crumbs">
    <a href="http://klingonska.org/">Home</a> &gt;
    <a href="http://klingonska.org/qq/">Qo&rsquo;noS QonoS</a> &gt;
    <a href="http://klingonska.org/qq/qq0008.html">chovnatlh chorgh</a>
  </span>
  <span id="pubdate">
    Updated <time pubdate datetime="2011-09-13">September 13, 2011</time>
  </span>
</div>
<!-- end:status -->

<H1 align=center><A HREF="./"><img src="pics/qqtitle.gif" alt="Qo&rsquo;noS QonoS" WIDTH=620 HEIGHT=126 BORDER=0></A></H1>
</div>

<TABLE width="100%" border=0>
<TR>
  <TD><H2 align=left>chovnatlh chorgh</H2>
  <TD><H2 align=right>DIS cha&rsquo;SaD, jar chorgh</H2>
</TABLE>

<HR NOSHADE size=5>

<TABLE cellspacing=20 border=0 WIDTH=75% ALIGN=CENTER>

<TR><TD>
<H3 align=center>ghItlhvam HIDjolev</H3>
 <UL>
  <LI><A HREF="#art1">vuDwIj: <I>Harry Potter</I> paqmey</A>, qonta&rsquo; Seqram
  <LI><A HREF="#comic">rIntaH qep&rsquo;a&rsquo; SochDIch</A>, qonta&rsquo; ghunchu&rsquo;wI&rsquo;
 </UL>

<TR><TD><HR NOSHADE>

<TR><TD>

<H1 ALIGN=CENTER><A NAME="art1">vuDwIj: <I>Harry Potter</I> paqmey</A></H1>

<P ALIGN=CENTER>qonta&rsquo; Seqram</P>

<P>qen, nargh paq chu&rsquo;: <I>Harry Potter and the Goblet
of Fire</I> (<I>Harry Potter qul HIvje&rsquo; je</I>).  wanI&rsquo;vam maqqu&rsquo; paq
ngevwI&rsquo;: qaStaHvIS poH ngaj, paqvetlh noy law&rsquo; Hoch noy puS net
noHlaw&rsquo;!

<P>wej paqmey tlha&rsquo; <I>qul HIvje&rsquo;</I>: <I>Harry
Potter</I> paq loSDIch &rsquo;oH.  wen, paq wa&rsquo;DIch vIje&rsquo;, &rsquo;ach wej
vIlaDpu&rsquo;. (lalDanchajmo&rsquo;, paq lunaDHa&rsquo;choHpu&rsquo; &rsquo;op nuv.  vaj jIQub: paq
luparchugh chaH, ghaytan &rsquo;oH vIparHa&rsquo; jIH!)  paq loSDIch
lunoymoHtaHvIS paq Suy (HIja&rsquo;, qaSDI&rsquo; paq ngevchoHmeH jaj&rsquo;e&rsquo;), paq
wa&rsquo;DIch vIlaD jIH.  nom vIlaD, &rsquo;ej ghIq latlh paqmey vIje&rsquo; je &rsquo;ej Hoch
vIlaD.  DaH Hoch vIlaDpu&rsquo;, vaj vuDwIj vInobrup.

<P><I>Harry Potter</I> lut luqel paq.  loDHom ghaH, &rsquo;ej
Heghpu&rsquo; vavDaj SoSDaj je.  SoSDaj loDnI&rsquo;, be&rsquo;nalDaj je juHDaq yIn.
&rsquo;ach lutna&rsquo;Daj Sovbe&rsquo;:  loDHom le&rsquo; ghaH.  HoSghaj, &rsquo;ej wIch Segh &rsquo;oH
SeghDaj&rsquo;e&rsquo;. rurbogh wIch Hutlhlaw&rsquo; tlhIngan lurDech, vaj Qatlh QIjmeH
Qu&rsquo;.

<P>qo&rsquo; Delbogh lutDaq, cha&rsquo; qo&rsquo;mey tu&rsquo;lu&rsquo;: qo&rsquo;maj rur
wa&rsquo;.  motlh Hoch, &rsquo;ej Qu&rsquo;chaj ta&rsquo;taH Humanpu&rsquo; motlh.  &rsquo;a latlh qo&rsquo;
luSovbe&rsquo; motlhwI&rsquo;. le&rsquo;wI&rsquo;pu&rsquo; tu&rsquo;lu&rsquo;; HoSghajwI&rsquo;pu&rsquo;.  wIch chaH &rsquo;e&rsquo;
luHar motlhwI&rsquo;, &rsquo;ach le&rsquo;wI&rsquo; vIt &rsquo;oH motlhwI&rsquo; wIch&rsquo;e&rsquo;.  DIvI&rsquo; Hol
lo&rsquo;lu&rsquo;taHvIS chaH DelmeH mu&rsquo; &laquo;<I>wizards</I>&raquo;
&laquo;<I>witches</I>&raquo; lulo&rsquo;lu&rsquo;.  &rsquo;ej qo&rsquo;vam &rsquo;oH <I>Harry
Potter</I> mung&rsquo;e&rsquo;.  qo&rsquo;vamDaq, noy ghaH! &rsquo;ach tlhojbe&rsquo;, motlhwI&rsquo;pu&rsquo;
juH Dabmo&rsquo;.  &rsquo;a tugh, ghaH tu&rsquo; qo&rsquo;na&rsquo;Daj...

<P>puqpu&rsquo;vaD paqmeyvam qonta&rsquo; qonwI&rsquo;chaj,
<I>J.&nbsp;K.&nbsp;Rowling</I>.  tlhoy nap bIH, chaq &rsquo;e&rsquo; luHar
nenwI&rsquo;pu&rsquo;, &rsquo;ach jIDISnIS: vItIvbej jIH.  HIja&rsquo;, rut pujlaw&rsquo; lut.  rut
QIplaw&rsquo; nuvpu&rsquo; (Qu&rsquo;chaj ta&rsquo;chu&rsquo; lunIDchugh, qatlh Qaghvam Qaghvetlh
ghap luQagh?).  &rsquo;a Duy&rsquo;meyvam vIqImHa&rsquo;qang, puq paq &rsquo;oHmo&rsquo;.  vItIvmeH
meq chaq vISov: Daj qo&rsquo;&rsquo;e&rsquo; chenmoHbogh qonwI&rsquo;.  &rsquo;oH vIlegh &rsquo;ej vInuD
&rsquo;e&rsquo; vItIv (&rsquo;ej leghlu&rsquo; &rsquo;ej nuDlu&rsquo; net tIvlaw&rsquo;).

<P>paq veb qon &rsquo;e&rsquo; nabba&rsquo; qonwI&rsquo;, &rsquo;ej &rsquo;oH vIlaD
vIneHbej. &rsquo;ItlhchoHtaH qonwI&rsquo; laH.  paq wa&rsquo;DIch nap law&rsquo;, paq Qav nap
puS. &rsquo;ItlhchoHtaH lut nuvpu&rsquo;, lut qo&rsquo; je.  jIchID: paq cha&rsquo;DIch qab
law&rsquo; Hoch qab puS (vaj &rsquo;ItlhchoHtaHvIS laH, chaq Dublu&rsquo;be&rsquo; paq), &rsquo;ach
QaQ vebbogh paqmey.

<P>toH, vuDwIj&rsquo;e&rsquo;:  paq vItIv&rsquo;a&rsquo;?  HISlaH.  puq lut
rur&rsquo;a&rsquo;?  HISlaH, &rsquo;ej ngoDvam yajnIS laDbogh nenwI&rsquo;.  tlhIngan lut
rur&rsquo;a&rsquo;?  loQ. mIghwI&rsquo; tu&rsquo;lu&rsquo;, &rsquo;ej ghobnIS <I>Harry</I> jupDaj je. &rsquo;ach
tlhIngan veS rurbe&rsquo;law&rsquo; veSvam.  qay&rsquo;be&rsquo;; lut &rsquo;ej lut qo&rsquo; vItIv, &rsquo;ej
chaq botIv tlhIH je.

<TR><TD><HR NOSHADE>

<TR><TD>
<H1 ALIGN=CENTER><A NAME="art2">rIntaH qep&rsquo;a&rsquo; SochDIch</A></H1>
<P ALIGN=CENTER>qonta&rsquo; ghunchu&rsquo;wI&rsquo;

<P>reH leng qorDu&rsquo;wIj net Sov.  lengwI&rsquo;na&rsquo; maH.  vaj
leng&rsquo;a&rsquo; vIDel.

<P>qep&rsquo;a&rsquo; wIghoSmeH, He Qatlh wInab. ghombogh tuq
wISuchmeH, Ohio-Daq juHmajvo&rsquo; majaH.  ghIQ West Virginia Dabbogh jup
wISuch.  taghpa&rsquo; qep&rsquo;a&rsquo;, qaStaHvIS wej jaj Washington DC-Daq wIghIQ.
DC-vo&rsquo; qep&rsquo;a&rsquo; wIghoStaHvIS, be&rsquo;nalwI&rsquo; jup wISuch.  numImmoHmo&rsquo; jupvam,
mapaSchoH. tagha&rsquo; qep&rsquo;a&rsquo; &rsquo;uQ&rsquo;a&rsquo;Daq mapaw.

<P>Hujlaw&rsquo; &rsquo;uQ Soj.  tlhorgh &rsquo;ej char &rsquo;ej tlher.  loQ
Soj par puqloDwI&rsquo; &rsquo;ach tIr ghomey parHa&rsquo;bej.  gho puS tlhap ghaH &rsquo;ej
pol.

<P>mapaSmo&rsquo;, maSoptaHvIS wa&rsquo; raS Dan jIH qorDu&rsquo;wIj je
neH.  vaj maja&rsquo;chuq jIH latlhpu&rsquo; je, jIQamnIS &rsquo;ej jIyItnIS.  juppu&rsquo;
ngo&rsquo; vIrI&rsquo; &rsquo;ej jeSwI&rsquo;pu&rsquo; chu&rsquo; vIqIH.  Dach &rsquo;op juppu&rsquo; vIpIHpu&rsquo;bogh.
puSlaw&rsquo;mo&rsquo; SaHwI&rsquo;pu&rsquo; jIbItchoH, &rsquo;ach pawbej latlhpu&rsquo; &rsquo;ej
mapuSqu&rsquo;be&rsquo;choH.

<P>Hol patlh Deghmey &rsquo;ang &rsquo;angghal.  &rsquo;IHqu&rsquo;!  chenmeH
Degh&rsquo;a&rsquo;, muvchuq wej &rsquo;ay&rsquo; nIb.  nIbchu&rsquo;be&rsquo; -&nbsp;Doq wa&rsquo;, chIS latlh,
&rsquo;ej SuD QavwI&rsquo;. qetlhbe&rsquo; Hoch &rsquo;ay&rsquo;, &rsquo;ach tay&rsquo;taHvIS, tlhIngan wo&rsquo;
Deghrur. Deghmeyvam je&rsquo;laH pagh.  lubajqu&rsquo;nISlu&rsquo;.  nuv tlhIngan Hol
laH&rsquo;e&rsquo; tobpu&rsquo;DI&rsquo; chovwI&rsquo;, Degh tuQlaH nuvvetlh.

<P>yIHmey ngeb, yIvbeHmey chIS, mep HIvje&rsquo;mey nguv je
DIHev.  yIvbeHDaq mu&rsquo;tlhegh ghItlhlu&rsquo;:  yIH luHoHlu&rsquo;meH QaQ Hoch jaj.
&rsquo;etDaq pe&rsquo;vIl yIH &rsquo;uchchu&rsquo;taHbogh ghop cha&rsquo;lu&rsquo;.  pIj yIHmey qelbeHba&rsquo;
qep&rsquo;a&rsquo;!
</TABLE>

<HR NOSHADE size=5>

<TABLE BORDER=0 WIDTH=100% ALIGN=CENTER VALIGN=CENTER>
<TR ALIGN=CENTER>
 <TD WIDTH=175><A HREF="qq0007.html"><IMG
   WIDTH=175 HEIGHT=56 BORDER=0 SRC="pics/hed.gif"
   ALT="[HeD]"></A>
 <TD><A HREF="http://www.kli.org/QQ/index.html"><IMG
   WIDTH=122 HEIGHT=82 BORDER=0 SRC="pics/qqbutton.gif"
   ALT="[Qo&rsquo;noS QonoS]"><P><I>Qo&rsquo;noS QonoS</I>juH jaH</A>
 <TD><A HREF="http://www.kli.org/"><IMG
   WIDTH=81 HEIGHT=82 BORDER=0 SRC="pics/klibutton.gif"
   ALT="[tlhIngan Hol yejHaD]"><P>tlhIngan Hol yejHaD juH jaH</A>
 <TD WIDTH=175>
</TABLE>


</BODY>
