<!DOCTYPE html>
<meta charset="utf-8">
<meta name="viewport" content="width=device-width,initial-scale=1">
<TITLE>chovnatlh vagh &ndash; Qo&rsquo;noS QonoS &ndash; Klingonska Akademien</TITLE>
<link rel="stylesheet" type="text/css" href="../includes/page.css" />
<link rel="stylesheet" type="text/css" href="../includes/pagestats.css" />
<BODY lang="tlh">
<!--

2006-07-28: changed external links are dead, now points to pages on internet
archive instead

-->

<div id="head">
<!-- begin:status -->
<div id="pagestats">
  <span id="crumbs">
    <a href="http://klingonska.org/">Home</a> &gt;
    <a href="http://klingonska.org/qq/">Qo&rsquo;noS QonoS</a> &gt;
    <a href="http://klingonska.org/qq/qq0005.html">chovnatlh vagh</a>
  </span>
  <span id="pubdate">
    Updated <time pubdate datetime="2011-09-13">September 13, 2011</time>
  </span>
</div>
<!-- end:status -->

<H1 ALIGN=CENTER><A HREF="./"><IMG SRC="pics/qqtitle.gif" ALT="Qo&rsquo;noS QonoS" WIDTH=620 HEIGHT=126 BORDER=0></A></H1>
</div>

<TABLE WIDTH="100%" BORDER=0>
<TR>
  <TD><H2 ALIGN=LEFT>chovnatlh vagh</H2>
  <TD><H2 ALIGN=RIGHT>DIS cha&rsquo;SaD, jar vagh</H2>
</TABLE>

<HR NOSHADE SIZE=5>

<TABLE CELLSPACING=20 BORDER=0 WIDTH=75% ALIGN=CENTER>

<TR><TD>
<H3 ALIGN=CENTER>ghItlhvam HIDjolev</H3>
 <UL>
  <LI><A HREF="#art1">tera&rsquo;vo&rsquo;</A>, qonta&rsquo; HoD Qanqor
  <LI><A HREF="#art2">Quj QIp peghHey</A>, qonta&rsquo; charghwI&rsquo;
  <LI><A HREF="#art3">De&rsquo;wI&rsquo; Quj chu&rsquo;: <I>Klingon Academy</I></A> qonta&rsquo; De&rsquo;vID
 </UL>
<TR><TD><HR NOSHADE>
<TR><TD>

<H1 ALIGN=CENTER><A name="art1">tera&rsquo;vo&rsquo;</A></H1>
<P ALIGN=CENTER>qonta&rsquo; HoD Qanqor

<P>tera&rsquo; woQ vIyajchu&rsquo;be&rsquo;.  tlhIngan woQ rurbe&rsquo;.  wo&rsquo; lughaj tlhIngan
&rsquo;ej che&rsquo;chu&rsquo;wI&rsquo;na&rsquo; ghaHtaHneS voDleH&rsquo;e&rsquo;.  pIj ta&rsquo;vaD vang Qang, &rsquo;ach
che&rsquo;bej voDleH.  vaj&rsquo;a&rsquo; nIvqu&rsquo; ghaH ta&rsquo;&rsquo;e&rsquo; net Har, &rsquo;ej lutoy&rsquo; &rsquo;ej
lulob Hoch.  HolDaj wIjatlh je&rsquo;; choHDI&rsquo; ta&rsquo; choH tlhIngan Hol.  wo&rsquo;
ghaHqu&rsquo; voDleH&rsquo;e&rsquo;.  rut woQDaj qaDlu&rsquo; &rsquo;ach qubqu&rsquo; wanI&rsquo;vam.  motlh nap
ghu&rsquo;.


<P>tera&rsquo;Daq pImbej.  wa&rsquo; DevwI&rsquo; tu&rsquo;lu&rsquo;be&rsquo;. qum pIm ghaj Hoch puH.  &rsquo;ej
pIj napHa&rsquo; qumvam.  puH vIDabbogh qum napHa&rsquo; law&rsquo; qum bo&rsquo;oghlaHbogh
napHa&rsquo; puS.  qum ghaj Hoch veng, qum ghaj Hoch mIch, qum ghaj Hoch
Sep, qum ghaj puH naQ.  vaghmaH Sep tu&rsquo;lu&rsquo;.  motlh wej &rsquo;ay&rsquo; ghaj qum.
chut chenmoHwI&rsquo;pu&rsquo; ngaS &rsquo;ay&rsquo; wa&rsquo;DIch; DevwI&rsquo; yejDaj je ngaS &rsquo;ay&rsquo;
cha&rsquo;DIch; noHwI&rsquo;pu&rsquo; ngaS &rsquo;ay&rsquo; wejDIch.  cha&rsquo; juH Dab chut
chenmoHwI&rsquo;pu&rsquo;.  &rsquo;op vengDaq, DevwI&rsquo; puS chaH DevwI&rsquo;&rsquo;e&rsquo;.  rap &rsquo;ay&rsquo;mey
woQ; chut chenmoHwI&rsquo;pu&rsquo; che&rsquo;be&rsquo; DevwI&rsquo;qoq, noHwI&rsquo;pu&rsquo; che&rsquo;be&rsquo; chut
chenmoHwI&rsquo;pu&rsquo;.  ghu&rsquo;vam naQ boyajchu&rsquo;chugh vaj Suvalqu&rsquo;!


<P>&rsquo;ej ru&rsquo; HochHom nuvpu&rsquo;!  yIntaHvIS toy&rsquo; noHwI&rsquo;pu&rsquo;, &rsquo;ach ru&rsquo;
latlhpu&rsquo;.  Sar poHchajmey.  qaStaHvIS loS tera&rsquo; DIS Dev puH naQ
DevwI&rsquo;&rsquo;a&rsquo;.  rut toy&rsquo;qa&rsquo;, &rsquo;ach wa&rsquo;logh neH; qaSpu&rsquo;DI&rsquo; chorgh DIS rIn
che&rsquo;taHghachDaj &rsquo;ej SughHa&rsquo;lu&rsquo; net poQchu&rsquo;.  &rsquo;ej chay&rsquo; DevwI&rsquo; veb
wIvlu&rsquo;? &rsquo;e&rsquo; boHarlaHbe&rsquo;.  wIvlaH Hoch rewbe&rsquo;!  &rsquo;ach jIqarchu&rsquo;be&rsquo;.
nuv le&rsquo; ghom luwIv rewbe&rsquo;mey, &rsquo;ej &rsquo;ampaS&rsquo;a&rsquo;Daq ghom le&rsquo; lungeH.
chay&rsquo; DevwI&rsquo; luwIvnIS &rsquo;e&rsquo; lughojnISlaw&rsquo; nuvpu&rsquo;vam le&rsquo;.  &rsquo;ach reH
DevwI&rsquo; chu&rsquo;&rsquo;e&rsquo; luneHbogh rewbe&rsquo;mey wIv ghom&rsquo;e&rsquo;.


<P>pIj lopno&rsquo;mey chenmoHmeH muvchuq rewbe&rsquo;mey law&rsquo;.  lopno&rsquo;meyvam
vIyajbe&rsquo;chu&rsquo;pu&rsquo;.  woQ neH loplu&rsquo; qatlh net neH?  &rsquo;ej chay&rsquo; loplu&rsquo;?
woQvaD HIq tlhutlh&rsquo;a&rsquo; vay?  woQvaD &rsquo;oy&rsquo; SIQqang&rsquo;a&rsquo; Humanpu&rsquo;?  Hujqu&rsquo;.
&rsquo;ach qaSlaw&rsquo; lopno&rsquo;meyvam.  tInqu&rsquo; cha&rsquo;&rsquo;e&rsquo; &rsquo;ej machwI&rsquo;pu&rsquo; puS tu&rsquo;lu&rsquo;
je.  &ldquo;lopno&rsquo;mey wejDIch&rdquo; luponglu&rsquo;, &rsquo;ach QIp pongvam; lopno&rsquo;mey
tu&rsquo;lu&rsquo;bogh law&rsquo; law&rsquo; wej law&rsquo; puS!


<P>toH, reH lopno&rsquo; tIv HoD Qanqor net Sov, vaj wa&rsquo; tera&rsquo;ngan woQ
lopno&rsquo; vIjeS vIneH &rsquo;e&rsquo; vIwuQ rIntaH. tera&rsquo;ngan jup vIghaj,
<I>Eli</I> pong&rsquo;egh ghaH. SepmajvaD lopno&rsquo; wejDIch DevwI&rsquo; ghaH
<I>Eli</I>&rsquo;e&rsquo;. lopno&rsquo; wejDIchvam pong &rsquo;oH <I>&ldquo;Libertarian&rdquo;</I>&rsquo;e&rsquo;;
&lt;&lt;tlhab muSHa&rsquo;wI&rsquo;&rsquo;pu&rsquo;&gt;&gt; Hechlaw&rsquo;. qen qep&rsquo;a&rsquo;vaD ghompu&rsquo;
tlhab muSHa&rsquo;wI&rsquo;pu&rsquo; &rsquo;ej jIjeS &rsquo;e&rsquo; mutlhobpu&rsquo; <I>Eli</I>. SIbI&rsquo;
jIlajba&rsquo;.

<P>jIpawDI&rsquo; jImerlu&rsquo;.  lopno&rsquo; rurbe&rsquo; qep&rsquo;a&rsquo;vam.  &rsquo;IwHIq tu&rsquo;lu&rsquo;be&rsquo;.
pagh!  qaSpa&rsquo; &rsquo;uQ rep HIq tu&rsquo;lu&rsquo;be&rsquo;chu&rsquo;.  &rsquo;ej pagh &rsquo;oy&rsquo;naQ nuHna&rsquo;
joq vIlegh.  Suv pagh, paw&rsquo; pagh.  lopno&rsquo; &rsquo;oH wanI&rsquo;vam&rsquo;e&rsquo;?  lop
pagh!  jImISchu&rsquo;.


<P>toH, lopbe&rsquo;chugh Hoch, vaj nuq luta&rsquo;?  SoQmey &rsquo;Ij.  SoQ law&rsquo; much
jatlhwI&rsquo;pu&rsquo; le&rsquo;.  taghDI&rsquo; SoQmey Dal &rsquo;e&rsquo; vItu&rsquo;.  &rsquo;ach tugh DajchoH.
tlhab luja&rsquo;chuqba&rsquo; chaH.  nuq &rsquo;oH &rsquo;ej chay&rsquo; chavlu&rsquo;.  nuvvampu&rsquo;vaD
potlhqu&rsquo; tlhab.  tlhabmeH tlhIngan, nuH vaQ neH poQ.  &rsquo;ach nuHmey
voqbe&rsquo;law&rsquo; tera&rsquo;nganpu&rsquo;.  chaHvaD mu&rsquo;mey potlh law&rsquo; nuHmey potlh
puS.  tera&rsquo;Daq jatlhlu&rsquo;:  ghItlhwI&rsquo; HoS law&rsquo; &rsquo;etlh HoS puS.  ghobe&rsquo;,
vIyajbe&rsquo; je.  &rsquo;ach lujatlhbej chaH &rsquo;ej luHarlaw&rsquo; chaH.  &rsquo;etlh&rsquo;e&rsquo; vImaS
jIH.  &rsquo;ach tlhab chavmeH &rsquo;etlh lo&rsquo;qangbe&rsquo;lu&rsquo;chugh, chay&rsquo; chavlu&rsquo;?
&rsquo;ej chay&rsquo; tlhablaH vay&rsquo; tInDI&rsquo; &rsquo;ej nabHa&rsquo;DI&rsquo; qum?  &rsquo;e&rsquo; vIbuStaH &rsquo;ej
jI&rsquo;Ij.  Hoch vIyajchu&rsquo;be&rsquo; &rsquo;ach qum machchoHmoHchu&rsquo; luneHbej.  &rsquo;ej
qumchaj vInuDDI&rsquo; jIQochbe&rsquo;.  QIpbe&rsquo; Hoch tera&rsquo;nganpu&rsquo;.


<P>qaStaHvIS pem naQ taH qep&rsquo;a&rsquo;.  jatlh muchwI&rsquo;pu&rsquo; law&rsquo;.  qaStaHvIS cha&rsquo;
repHey lopno&rsquo; chutmey choHmeH ghoH Hoch.  wa&rsquo; chut vIchoHmoHta&rsquo; jIH!  poQ
wa&rsquo; chutHey chu&rsquo; muchlu&rsquo;pu&rsquo;bogh: qaSDI&rsquo; Hoch DIS cha&rsquo;DIch qep&rsquo;a&rsquo;vaD ghomnIS
lopno&rsquo;.  &rsquo;ach choH vIchup: mu&rsquo; &lt;&lt;cha&rsquo;DIch&gt;&gt; yIteq.  Hoch DIS
qep&rsquo;a&rsquo; yIpoQ.  &rsquo;ej choHwIj lulajta&rsquo; tlhab muSHa&rsquo;wI&rsquo;pu&rsquo;.  jIbel.


<P>qaStaHvIS megh SoQ much be&rsquo;, &rsquo;ach vIQoypu&rsquo;be&rsquo;-- loQ jIDum.  qaStaHvIS &rsquo;uQ
SoQ much loD &rsquo;ej vI&rsquo;Ijchu&rsquo;.  tagha&rsquo; much bomwI&rsquo;pu&rsquo;.  loS tu&rsquo;lu&rsquo; &rsquo;ej po&rsquo;qu&rsquo;.
nIteb bom; qat pagh.  mupIlmoH QoQchaj.  tlhaQ bommeychaj.  tay&rsquo;chu&rsquo;
tlheghmey bombogh.  tlhIngan Hol yejHaD qep&rsquo;a&rsquo; vebHa&rsquo; boqaw&rsquo;a&rsquo;?
&lt;&lt;taHjaj wo&rsquo;&gt;&gt; bompu&rsquo; loS tlhInganpu&rsquo;, tera&rsquo;ngan QoQ Segh le&rsquo;
lo&rsquo;taHvIS &rsquo;e&rsquo; boqaw&rsquo;a&rsquo;?  QoQ Seghvetlh rap lo&rsquo;pu&rsquo; bomwI&rsquo;pu&rsquo;vam.  Doj chaH
&rsquo;ej vItIvqu&rsquo;.


<P>rInDI&rsquo; qep&rsquo;a&rsquo;vam, tachDaq maghomqa&rsquo; &rsquo;op.  matlhutlh.  mabom.  majaw.
<STRONG>DaH</STRONG> malop &rsquo;e&rsquo; vIQub.  lopno&rsquo;na&rsquo; rurbe&rsquo; lopno&rsquo;vam.  &rsquo;ach
tIvqu&rsquo;law&rsquo; Hoch.  wej Humanpu&rsquo; vIyajchu&rsquo;.
<TR><TD><HR NOSHADE>
<TR><TD>

<H1 ALIGN=CENTER><A NAME="art2">Quj QIp peghHey</A></H1>
<P ALIGN=CENTER>qonta&rsquo; charghwI&rsquo;

<P>De&rsquo;wI&rsquo; Quj DaQujbe&rsquo;nIS &rsquo;e&rsquo; DaSov, QonoS vebHa&rsquo; DalaDchugh.
qaghuHmoHta&rsquo;.


<P>Do&rsquo;Ha&rsquo; qeSwIj vIlo&rsquo;be&rsquo;. peghHey vIghoj &rsquo;ej vItob vIneH.  QujvamvaD
&lt;&lt;mol&rsquo;a&rsquo; weHwI&rsquo; cha&rsquo;&gt;&gt; ponglu&rsquo;. Qujvam Dab be&rsquo;qoq
&rsquo;IHqu&rsquo;. be&rsquo;vamvaD lara&rsquo; ponglu&rsquo;. lara&rsquo; Sut ngabmoHlaw&rsquo; peghHeyvam.


<P>wej peghvam vIchu&rsquo;ta&rsquo;. Qatlh. qatlh Qatlh?

<P>pegh vItaghmeH patlh wejDIch vItaghnIS. Do&rsquo;Ha&rsquo; not patlh
cha&rsquo;DIch vIjuSta&rsquo;. pa&rsquo; qay&rsquo;qu&rsquo; bIQDujHom. vISeHlaHchu&rsquo;be&rsquo;.
Daq vIghoSnIsbogh vISovbe&rsquo; &rsquo;ej reH lara&rsquo; HoHlu&rsquo;. jImoghlI&rsquo;.

<P>patlh wejDIchDaq vIpawDI&rsquo; vaghlogh tlhe&rsquo;&rsquo;eghnISmoHchu&rsquo;
lara&rsquo;. qay&rsquo;be&rsquo;.

<P>ghIq chorghlogh beH&rsquo;a&rsquo; baHnIS lara&rsquo;. chaq qay&rsquo;. wej nIch
yap vISamta&rsquo;. loSlogh beH&rsquo;a&rsquo; baHchugh lara&rsquo; chImchoH
beH&rsquo;a&rsquo;. latlh nIch vISamnISba&rsquo;.

<P>ghIq wejlogh SupnIS lara&rsquo;. qay&rsquo;be&rsquo;.

<P>ghIq Quj Qorwagh vItInnISmoHchu&rsquo; &rsquo;ej vImachnISmoHchu&rsquo;.
qay&rsquo;be&rsquo; &rsquo;ach loQ ghIlob ghew rurchoH ghu&rsquo;vam. potlh&rsquo;a&rsquo;
ngoQvam? jISIvchoH.

<P>ghIq loSlogh puHvo&rsquo; bIQDaq SupnIS lara&rsquo;. SupDI&rsquo; bIQ &rsquo;elpa&rsquo;
qamDu&rsquo;Daj bIQ &rsquo;elnIS ghopDu&rsquo;Daj &rsquo;ej SuptaHvIS lara&rsquo;, <I>*Ins*</I> vI&rsquo;uynIS.

<P>ghIq <I>*Alt* *Tab*</I> je vI&rsquo;uchtaHvIS <I>&ldquo;scary&rdquo;</I> vIqonnIS.

<P>ghIq tlhoy&rsquo; ngeQnIS lara&rsquo;.

<P>ghIq ngab lara&rsquo; Sut &rsquo;e&rsquo; lay&rsquo; peghHey. teH&rsquo;a&rsquo;? jISovbe&rsquo; &rsquo;ej
loQ jISaHbe&rsquo;choH. poH &rsquo;Iq poQ Qu&rsquo;vam &rsquo;ej ngoQvam ram
law&rsquo; latlh ram puS.

<P>pItlh
<TR><TD><HR NOSHADE>
<TR><TD>

<H1 ALIGN=CENTER><A name=art3>De&rsquo;wI&rsquo; Quj chu&rsquo;:
    <I>Klingon Academy</I></A></H1>
<P ALIGN=CENTER>qonta&rsquo; De&rsquo;vID

<P><I>ngab romuluSngan Duj &rsquo;e&rsquo; bej tlhIngan HoD Qup.<BR>
&ldquo;noch HoS yIghur!&rdquo; ra&rsquo; ghaH.<BR>
&ldquo;pIvghor QIHlu&rsquo;qu&rsquo;.  HoS yap wIghajbe&rsquo;!&rdquo; jang ya.<BR>
&ldquo;botjan chu&rsquo;Ha&rsquo;!  yIntagh, yap neH!&rdquo; jach HoD.<BR>
&ldquo;qaH!  &rsquo;ach Qobqu&rsquo;--&rdquo; morghchoH ya &rsquo;ach qaghqu&rsquo; HoD.<BR>
&ldquo;choQoychu&rsquo;pu&rsquo;.  Qapchu&rsquo; noch vIneH!  baHbeH, DaH!&rdquo;<BR>
&ldquo;lu&rsquo;!&rdquo;<BR>
</I>

<P><I>loS tlhInganpu&rsquo;.<BR>
pay&rsquo; loQ DochHey cha&rsquo; wIy.<BR>
</I>

<P><I>&ldquo;poSDaq, cha&rsquo;SaD qelI&rsquo;qam!&rdquo; ja&rsquo; ya.<BR>
&ldquo;nom tlhe&rsquo;qu&rsquo;!  qara&rsquo;DI&rsquo;, cha...&rdquo; ghopDaj pep HoD.</I>

<P><I>&ldquo;baH!&rdquo;<BR>
botjan chu&rsquo;meH So&rsquo;Ha&rsquo; romuluSngan.<BR>
&rsquo;a... narghpu&rsquo; &rsquo;eb.</I>

<P>&rsquo;ejDo&rsquo; Dara&rsquo; &rsquo;e&rsquo; Datul&rsquo;a&rsquo;?

<P>chaq &rsquo;entepray&rsquo; meHDaq HoD DaDachugh, ta&rsquo;mey DachavlaHbogh DaSIv.

<P>pagh, tlhIngan toQDuj DapuvmoHtaHvIS, DujlIj DaSo&rsquo;Ha&rsquo; &rsquo;ej &rsquo;entepray&rsquo;
SomDaq Dayov DaneH.  pagh, jIH&rsquo;a&rsquo;lut may&rsquo;mey DaqaSmoHqa&rsquo; &rsquo;ej
jaS DaqaSmoH.

<P>vaj, <I>Klingon Academy</I> DaQujnIS!

<P>qaSpa&rsquo; <I>Star Trek VI: The Undiscovered Country</I>
wanI&rsquo;mey, DIvI&rsquo; jeymeH SuvwI&rsquo;pu&rsquo; ghojmoHmeH, tlhIngan Hubbeq &rsquo;ampaS le&rsquo;qu&rsquo;
cher chang Sa&rsquo; (<I>General Chang</I>).  QujvamvaD,
tlhIngan SuvwI&rsquo; Qup DaDa, torleq (<I>Torlek</I>)
Daponglu&rsquo;.  tlhIngan wo&rsquo; romuluS wo&rsquo; je jojDaq veH HubtaHvIS DujlIj, HoDlI&rsquo;
rIQqu&rsquo;moHlu&rsquo; &rsquo;ej pay&rsquo; Duj Dara&rsquo;.  romuluSngan DaQaw&rsquo; &rsquo;ej bortaS
Dajabchu&rsquo;mo&rsquo;, &rsquo;ampaSvaD DunaDqu&rsquo; HoDlI&rsquo;.

<P>DughojmoHtaHmo&rsquo; chang, tlhIngan wo&rsquo; toy&rsquo;bogh HoD DamojlI&rsquo;.
Duj Dara&rsquo;taHvIS, loghDaq Hoch lurgh DaghoSlaH.
loghDaq che&rsquo;ron Sar lutu&rsquo;lu&rsquo;, &rsquo;ej bISuvtaHvIS chaq Sum
Hov, yuQ, SIp yuQ&rsquo;a&rsquo;, ghopDap tlhegh,
luSpet ghap.  rurbe&rsquo;chuq che&rsquo;ronmey &rsquo;ej jaS DuqaD Hoch che&rsquo;ron.
luSpet yIqel: QapHa&rsquo;chugh DujlIj jonta&rsquo;, Qobqu&rsquo; tlham!


<!-- [For Mark: Is ghopDap tlhegh good for "asteroid belt"?] -->

<P>Qujvam DaQujmeH cha&rsquo; mIw tu&rsquo;lu&rsquo;: nIteb (<I>single
player</I>) nItebHa&rsquo; (<I>multi-player</I>) je.

<P>nIteb DaQujchugh, vaychuq cha&rsquo; tlhIngan tlhachmey &rsquo;e&rsquo; Del lut DajeSbogh.
lutvam ja&rsquo; HutmaH tup jIH ta.  chang Sa&rsquo; Daqa&rsquo; <I>Christopher
Plummer</I>, ghorqan Qang Daqa&rsquo; <I>David Warner</I>,
&rsquo;ej <I>Sulu</I> HoD Da <I>George
Takei</I> je.  tlhIngan SuvwI&rsquo; torleq Damoj &rsquo;ej wejmaH Qu&rsquo; DacharghnIS.
bIvangmo&rsquo; tlhIngan wo&rsquo; San DachoH.

<!-- [For Mark: Is Sulu okay as tlhIngan Hol?] == Why? -->

<P>nItebHa&rsquo; SuQujlaH SoH juppu&rsquo;lI&rsquo; je.  tlhIngan tlhIHnISbe&rsquo;, vaj latlh
Dujmey bowIvlaH.  yuQjIjDIvI&rsquo;, romuluSngan, <I>Tholian</I>, <I>Gorn</I>, <I>Sha&rsquo;kurian</I> Dujmey boSeHlaHbej je.  nItebHa&rsquo; QujlaH wa&rsquo;maH
cha&rsquo; jeSwI&rsquo;pu&rsquo;.

<P>may&rsquo; Duj Quj DaQujchugh, qoj <I>Hov leng</I> DatIvchugh,
vaj Qujvam DaparHa&rsquo;bejqu&rsquo;.

<P>Qujvam DawaHmeH QujHom DaSuqlaH.  SIbI&rsquo; <A
HREF="http://web.archive.org/web/20020601110324/http://www.interplay.com/klingon/game_downloads.html">http://www.interplay.com/klingon/game_downloads.html</A>
yIghoS!

<P>De&rsquo; latlh DaSovmeH <A
HREF="http://web.archive.org/web/20020201174019/www.interplay.com/klingon/">http://www.interplay.com/klingon/</A>
yISuch!
</TABLE>

<HR NOSHADE SIZE=5>

<TABLE BORDER=0 WIDTH=100% ALIGN=CENTER VALIGN=CENTER>
<TR ALIGN=CENTER>
 <TD WIDTH=175><A HREF="qq0004.html"><IMG
   WIDTH=175 HEIGHT=56 BORDER=0 SRC="pics/hed.gif"
   ALT="[HeD]"></A>
 <TD><A HREF="http://www.kli.org/QQ/index.html"><IMG
   WIDTH=122 HEIGHT=82 BORDER=0 SRC="pics/qqbutton.gif"
   ALT="[Qo&rsquo;noS QonoS]"><P><I>Qo&rsquo;noS QonoS</I>juH jaH</A>
 <TD><A HREF="http://www.kli.org/"><IMG
   WIDTH=81 HEIGHT=82 BORDER=0 SRC="pics/klibutton.gif"
   ALT="[tlhIngan Hol yejHaD]"><P>tlhIngan Hol yejHaD juH jaH</A>
 <TD WIDTH=175><A HREF="qq0006.html"><IMG
   WIDTH=175 HEIGHT=56 BORDER=0 SRC="pics/duv.gif"
   ALT="[Duv]"></A>
</TABLE>


</BODY>
