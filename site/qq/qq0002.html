<!DOCTYPE html>
<meta charset="utf-8">
<meta name="viewport" content="width=device-width,initial-scale=1">
<TITLE>chovnatlh cha&rsquo; &ndash; Qo&rsquo;noS QonoS &ndash; Klingonska Akademien</TITLE>
<link rel="stylesheet" type="text/css" href="../includes/page.css" />
<link rel="stylesheet" type="text/css" href="../includes/pagestats.css" />
<BODY lang="tlh">

<div id="head">
<!-- begin:status -->
<div id="pagestats">
  <span id="crumbs">
    <a href="http://klingonska.org/">Home</a> &gt;
    <a href="http://klingonska.org/qq/">Qo&rsquo;noS QonoS</a> &gt;
    <a href="http://klingonska.org/qq/qq0002.html">chovnatlh cha&rsquo;</a>
  </span>
  <span id="pubdate">
    Updated <time pubdate datetime="2011-09-13">September 13, 2011</time>
  </span>
</div>
<!-- end:status -->

<H1 ALIGN=CENTER><A HREF="./"><IMG SRC="pics/qqtitle.gif" ALT="Qo&rsquo;noS QonoS" WIDTH=620 HEIGHT=126 BORDER=0></A></H1>
</div>

<TABLE WIDTH="100%" BORDER=0>
<TR>
  <TD><H2 ALIGN=LEFT>chovnatlh cha&rsquo;</H2>
  <TD><H2 ALIGN=RIGHT>DIS cha&rsquo;SaD, jar cha&rsquo;</H2>
</TABLE>

<HR NOSHADE SIZE=5>

<TABLE CELLSPACING=20 BORDER=0 WIDTH=75% ALIGN=CENTER>

<TR><TD>
<H3 ALIGN=CENTER>ghItlhvam HIDjolev</H3>
 <UL>
  <LI><A HREF="#art1">juHDajDaq &rsquo;elIyan yIcheghmoH</A>, qonta&rsquo; Holtej
  <LI><A HREF="#art2">qatlh puv muD Duj?</A>, qonta&rsquo; Qov
  <LI><A HREF="#art3">paqvam vIlaDnIS&rsquo;a&rsquo;?</A>, qonta&rsquo; &rsquo;angghal
 </UL>
<TR><TD><HR NOSHADE>
<TR><TD>

<H1 ALIGN=CENTER><A NAME="art1">juHDajDaq &rsquo;elIyan yIcheghmoH</A></H1>
<P ALIGN=CENTER>qonta&rsquo; Holtej

<P>ghu&rsquo; potlh vIqel.  juHDajDaq &rsquo;elIyan yIcheghmoH.  qaSDI&rsquo; tera&rsquo; jar wa&rsquo;maH
wa&rsquo;, <I>Cuba</I>vo&rsquo; HatlhvamDaq lengtaHvIS &rsquo;elIyan,
SoSDaj, latlh je, Hegh HochHom.  Heghbe&rsquo; &rsquo;elIyan neH.  luSam negh, &rsquo;ej
SepvamDaq luqem.  <I>Florida</I> Dab SoSDaj qorDu&rsquo;.  DaH
luQorgh SoSDaj qorDu&rsquo;.  javben bogh &rsquo;elIyan, ghaHvaD Hoch luwuq latlh.
wuqHa&rsquo;bej.

<P><I>Cuba</I>vo&rsquo; tlheDpa&rsquo; &rsquo;elIyan SoS, juHmey pIm Dab SoSDaj
vavDaj je.  roD vavDaj juH Dab.  Hoch Hogh, cha&rsquo; jaj SoSDaj Such.  Qorghbej
vavDaj.  <I>Cuba</I>vo&rsquo; tlheD SoSDaj, &rsquo;elIyan quchlaw&rsquo;.
<I>Cuba</I> Dabmo&rsquo; qorDu&rsquo;na&rsquo;Daj, <I>Cuba</I> cheghnIS.


<P>qatlh SIbI&rsquo; <I>Cuba</I> cheghbe&rsquo;?  <I>Cuba</I> qum par qummaj.  ratlh neHmo&rsquo; <I>Florida</I> Dabbogh <I>Cuba</I>ngan (woQ
lughajlaw&rsquo;), ngach ngoch chenmoHwI&rsquo;ma&rsquo;.  rewbe&rsquo; mojmoH &rsquo;e&rsquo; nIDchugh qummaj,
chutvam qIlnIS che&rsquo;wI&rsquo;ma&rsquo;.  Sengvam vIyajbe&rsquo;bej.  Sep pImDaq ghaHchugh
puqloDwI&rsquo;, &rsquo;ej yaHHa&rsquo; &rsquo;e&rsquo; chaw&rsquo;be&rsquo; qumvetlh (qummaj parmo&rsquo; qumvetlh&rsquo;e&rsquo;),
pubbej &rsquo;IwwIj.  jIQay&rsquo;bej.  yaHHa&rsquo; puqloDwI&rsquo; &rsquo;e&rsquo; vIqapmo&rsquo;, yaHHa&rsquo; &rsquo;elIyan
&rsquo;e&rsquo; vIqapnIS.


<P>batlh mavangnIS.  chegh &rsquo;elIyan &rsquo;e&rsquo; yIchaw&rsquo;!
<TR><TD><HR NOSHADE>
<TR><TD>

<H1 ALIGN=CENTER><A name="art2">qatlh puv muD Duj?</A></H1>
<P ALIGN=CENTER>qonta&rsquo; Qov

<P>tlhIngan tIgh DaHaDchugh, toQDuj boghovba&rsquo;. loghDaq lenglaH toQDuj.
Hovmey Hop SIchmeH, Do tIn leHlaH. puvmeH Dujvam, muD poQbe&rsquo;lu&rsquo;.  logh
&rsquo;ellaHbe&rsquo; Hoch puvbogh Dujmey.  loghDaq lengpa&rsquo; mut, muDDaq puvchoH.
muDDaq puvmeH, Dujmey Sar &rsquo;oghlu&rsquo;ta&rsquo;. puvmeH mIw QeD je SovchoHlu&rsquo;ta&rsquo;.


<P>puvmeH QeD boyajlaHpa&rsquo;, loS qechmey nap boyajnIS. wej qechmey
jatlhchu&rsquo;mo&rsquo; <I>Isaac Newton</I>, luponglu&rsquo;meH,
<I><I>Newton</I> chut</I> jatlhlu&rsquo;:


<UL>
<LI><I><I>Newton</I> chut wa&rsquo;DIch</I>: Doch
SIghbe&rsquo;chugh HoS, choHbe&rsquo; Doch lurgh Do je.

<LI><I><I>Newton</I> chut cha&rsquo;DIch</I>: Doch
SIghchugh HoS, HoS lurghDaq choHchoH Doch Do lurgh je, &rsquo;ej HoS rur choH.

<LI><I><I>Newton</I> chut wejDIch</I>: Doch cha&rsquo;DIch
yuvchugh Doch wa&rsquo;DIch, Doch wa&rsquo;DIch yuvnIS Doch cha&rsquo;DIch.  jaS yuvbe&rsquo;.  rap
HoSmey.
</UL>

<P><I>Bernoulli</I> qech &rsquo;oH qech loSDIch&rsquo;e&rsquo;. nom vIHchugh
SIp taS joq, vaj jeDHa&rsquo; SIp taS joq.  QIt vIHchugh, vaj jeD.
vInapmoHqu&rsquo;ta&rsquo;.  &rsquo;ach yap &rsquo;e&rsquo; vItul.


<P>qatlh puv muD Duj?  QuQmo&rsquo;?  ghobe&rsquo;.  QuQ Hutlhchu&rsquo;bogh Dujmey&rsquo;e&rsquo;
lutu&rsquo;lu&rsquo; &rsquo;ej puvbej.  muDmo&rsquo; puv.  DujwIj Dopmey jeq vIHbe&rsquo;bogh telmey.
 &rsquo;et lurghDaq vIHtaHvIS Duj, muD luwav telmey. Dung ghoS wa&rsquo; &rsquo;ay&rsquo;.  bIng
ghoS latlh &rsquo;ay&rsquo;.  beQchu&rsquo;be&rsquo;mo&rsquo; tel, &rsquo;ej loQ taH tel, jaS cha&rsquo; &rsquo;ay&rsquo;mey
SIgh.  tel tlha&rsquo; Dung muD &rsquo;ach bIngDaq bIng muD yuv tel.  <I>Newton</I> chut wejDIchmo&rsquo;, bIngDaq yuvDI&rsquo; tel, DungDaq
yuvnIS muD &rsquo;e&rsquo; boSov.  puv Duj &rsquo;e&rsquo; boQ wanI&rsquo;vetlh. ghaq je latlh wanI&rsquo;: nom
Dung muD yuv. QIt bIng muD yuv.  <I>Bernoulli</I> qechmo&rsquo;,
bIng muD jeD law&rsquo; Dung muD jeD puS.  (muD naQ&rsquo;e&rsquo; SIghbe&rsquo;ba&rsquo; Duj; Duj muD
Sum neH vIqel).  SuvwI&rsquo; qu&rsquo; rur muD jeD, vaj tel &rsquo;uy&rsquo;Ha&rsquo;.  ghurtaHvIS tel
Do, ghur je tel &rsquo;uy&rsquo;Ha&rsquo;ghach.  DujDaq tlham HoS SIch &rsquo;uy&rsquo;Ha&rsquo;ghachvetlh,
puvchoH Duj.
<TR><TD><HR NOSHADE>
<TR><TD>


<H1 ALIGN=CENTER><A NAME="art2">paqvam vIlaDnIS&rsquo;a&rsquo;?</A></H1>
<P ALIGN=CENTER>qonta&rsquo; &rsquo;angghal

<P>qen <I>Hov leng</I> paq vIlaD. <I>Star Trek: Vulcan&rsquo;s
Forge</I> &rsquo;oH pongDaj&rsquo;e&rsquo;.  paqvam luqon cha&rsquo; Humanpu&rsquo;. <I>Josepha Sherman Susan Shwartz</I> je chaH qonwI&rsquo;pu&rsquo;&rsquo;e&rsquo;. wejwen
vIqIH. paqvam vIqemta&rsquo; &rsquo;ej paqwIjDaq pongchaj ghItlh.  ghIq majawchuq. ghIq
tachDaq maghoS &rsquo;ej HIq wItlhutlh. valchu&rsquo; be&rsquo;pu&rsquo;vetlh &rsquo;ej jaqchu&rsquo;
be&rsquo;pu&rsquo;vetlh. SaH latlh qonwI&rsquo;pu&rsquo;. jaw Hoch. tlhutlh Hoch. wanI&rsquo; tIv
Hoch. ram veb latlh vengDaq SopmeH maghomqa&rsquo;. novqu&rsquo; Soj &rsquo;ach &rsquo;eyqu&rsquo;.
wanI&rsquo; tIvqa&rsquo; Hoch. Qe&rsquo;vo&rsquo; mamej &rsquo;ej lopno&rsquo; SuchmeH mebpa&rsquo;meyDaq maleng. SaH
cha&rsquo;vatlh qonwI&rsquo;pu&rsquo;. tlhutlhchu&rsquo;qa&rsquo; Hoch. Dajqu&rsquo;. jaj veb juHwIj
vIchegh.


<P>toH, paqvetlh vIlaD. bIqaw&rsquo;a&rsquo;. paqvetlh vIDellaw&rsquo;. Hoch
vI&rsquo;ang, vIneHbe&rsquo;.  pegh HochHom. Dochmey puS vIja&rsquo;.

<P>wa&rsquo;DIch: paqDaq tlhInganpu&rsquo; Datu&rsquo;be&rsquo;. Humanpu&rsquo; vulqanganpu&rsquo; romuluSnganpu&rsquo;
je Datu&rsquo; &rsquo;ach Dach tlhInganpu&rsquo;. tlhInganpu&rsquo; tu&rsquo;lu&rsquo;be&rsquo;mo&rsquo; lujbe&rsquo; paqvam, &rsquo;ach
jIQuchHa&rsquo;.


<P>cha&rsquo;DIch: ghob pagh. Hegh nuvpu&rsquo; puS &rsquo;ej ropmo&rsquo; Hegh HochHom. wejpuH.


<P>wejDIch: Debmey DaparHa&rsquo;chugh vaj paqvam DaparHa&rsquo;. DebmeyDaq qaS Hoch.
vulqan Deb latlh yuQ Deb je DISuch. Deb Deb Deb. potlh &rsquo;e&rsquo; Harlaw&rsquo; DIvI&rsquo;
&rsquo;ach vISaHbe&rsquo;.

<P>yIyajHa&rsquo;Qo&rsquo;. pov qonwI&rsquo;pu&rsquo; &rsquo;ach tlhIngan lut &rsquo;oHbe&rsquo; lutvam&rsquo;e&rsquo;. tlhInganpu&rsquo;
ngaS paqchaj veb. &rsquo;e&rsquo; muja&rsquo;. chaq &rsquo;oH vItIv. vIlaDDI&rsquo; qaja&rsquo;.
</TABLE>

<HR NOSHADE SIZE=5>

<TABLE BORDER=0 WIDTH=100% ALIGN=CENTER VALIGN=CENTER>
<TR ALIGN=CENTER>
 <TD WIDTH=175><A HREF="qq0001.html"><IMG
   WIDTH=175 HEIGHT=56 BORDER=0 SRC="pics/hed.gif"
   ALT="[HeD]"></A>
 <TD><A HREF="http://www.kli.org/QQ/index.html"><IMG
   WIDTH=122 HEIGHT=82 BORDER=0 SRC="pics/qqbutton.gif"
   ALT="[Qo&rsquo;noS QonoS]"><P><I>Qo&rsquo;noS QonoS</I>juH jaH</A>
 <TD><A HREF="http://www.kli.org/"><IMG
   WIDTH=81 HEIGHT=82 BORDER=0 SRC="pics/klibutton.gif"
   ALT="[tlhIngan Hol yejHaD]"><P>tlhIngan Hol yejHaD juH jaH</A>
 <TD WIDTH=175><A HREF="qq0003.html"><IMG
   WIDTH=175 HEIGHT=56 BORDER=0 SRC="pics/duv.gif"
   ALT="[Duv]"></A>
</TABLE>


</BODY>
